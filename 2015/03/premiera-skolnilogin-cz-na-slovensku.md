---
title: "Premiéra SkolniLogin.cz na Slovensku"
date: "2015-03-30"
---

Kolona aut na 149 kilometru dálnice Praha-Brno vypadá nekonečně. Osmá hodina nás stíhá ještě rozespalé, ale my přesto sedíme v autě mířicím na Slovensko. Čeká nás Den D - premiéra SkolniLogin.cz na konferenci Microsoftích Partnerou ve vzdelávanie v Žilině a ještě předtím nasazení na pilotní škole v Novém Mestě nad Váhom společně se slovenským Microsoftem.

Krátká zastávka před hranicemi - kafe a súša na benzině, porada k prezentaci a hurá do Nového Mesta.

S každým vtipem o tom, jak asi Slovákům porozumíme (někteří by řekli, že už jsme ta _iná generácia_) se dostáváme do správné nálady a nervozita pomalu opadá - zatím. Máme ohromné štěstí, že naše pilotní škola na Slovensku je ZSPŠ Nové Mesto nad Váhom - jedná se o velmi inovativní instituci. Veškerá jednání s vedením se ukázala být bezproblémová a již brzy se celé osazenstvo školy bude přihlašovat pomocí našeho žlutého tlačítka.

Krátký oběd s informatiky ze školy a již vyrážíme do finální destinace - na konferenci do Žiliny.

[![IMG_0482](images/IMG_0482-1024x576.jpg)](https://blog.skolnilogin.cz/wp-content/uploads/sites/6/2015/03/IMG_0482.jpg)

 

“Dvanáctý ročník konferencie Microsoft pre školstvo - Vzdelávame pre budúcnosť” se odehrával v luxusním čtyřhvězdičkovém hotelu Holiday Inn. Pedagogové se stejně jako my připravovali na své prezentace a při pohledu na publikum se míra nervozity zase mírně zvýšila. Po skvělých výkonech akademické špičky Slovenska se na stage nastupovalo jen těžko, ale ta chvíle přišla během chvíle.[![IMG_0470](images/IMG_0470-1024x576.jpg)](https://blog.skolnilogin.cz/wp-content/uploads/sites/6/2015/03/IMG_0470.jpg)

“Krásný dobrý den, dámy a pánové. Máte tady klíče? A kolik?…”[![IMG_0479](images/IMG_0479-1024x576.jpg)](https://blog.skolnilogin.cz/wp-content/uploads/sites/6/2015/03/IMG_0479.jpg)

Po prezentaci, do které jsme se tolik ponořili, nás vrátil do reality bouřlivý potlesk a my si mohli oddechnout. Mnozí z profesorů nás po ukončení vyhledali a chtěli si promluvit o našem řešení pro školy. A pak už se jen ubytovat v Innu a mohli jsme spěchat na raut s cimbálkou.

SkolniLogin.cz již tedy znají i na Slovensku. A kdy se objeví na Vaší škole?[![IMG_0475](images/IMG_0475-1024x576.jpg)](https://blog.skolnilogin.cz/wp-content/uploads/sites/6/2015/03/IMG_0475.jpg)
