---
title: "Nový školní rok je tu a s ním Microsoft Classroom"
date: "2016-09-12"
coverImage: "photo-1471107191679-f26174d2d41e.jpg"
---

V tomto školním roce připravil Microsoft pro všechny učitele a studenty novou aplikaci pro školy, které používají Office 365 Education. Jedná se o Microsoft Classroom, který umožňuje vytvářet virtuální třídy či učební skupiny, které, kromě propracované komunikace mezi studenty a učiteli, umožňují zadávání jednotlivých úkolů a jejich pokročilou správu navrženou přesně tak, aby vyhovovala školnímu prostředí. Pomocí Microsoft Classroom zvládnete veškerou správu výuky v portálu Office 365. Zadávaní, administraci, kontrování, vybírání a hodnocení úkolů na jednom místě.

Microsoft Classroom umožňuje také komunikovat se studenty a slouží tak jako výuková a informační platforma pro vaši třídu. V tomto prostředí můžete jednoduše sdílet svoje materiály studentům nebo pracovat s poznámkami celé třídy pomocí [OneNote Class Notebook](http://onenote.com/classnotebook).

Studenti zde mohou sledovat zadané úkoly, které zvládnou po vypracování jedním kliknutím odeslat do centrálního úložiště. Najdete tak na jednom místě všechny práce studentů - nemusíte je tak vyhledávat v mailu. V tomto místě můžete také vše oznámkovat. Vše je tak na jednom místě, přehledně a po ruce – to je Microsoft Classroom.

Vyzkoušejte Microsoft Classroom již nyní (Preview zatím pouze v angličtině).
